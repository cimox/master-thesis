%!TEX root = ./main.tex

\chapter{Úvod}
%\label{introduction}
V súčasnosti pozorujeme zvýšený záujem o oblasť analýzy a dolovania dát. Vhodné použitie a výber metód pre spracovanie dát prináša hodnotné výstupy a náhľady pre používateľa. Tieto výstupy a náhľady na dáta môžu byť použité pre strategické rozhodnutia v podnikoch. Najčastejší postup je aplikovaním metód ako napríklad lieviková analýza alebo rozhodovacie stromy nad statickou kolekciu dát. Príkladom lievikovej analýzy môže byť snaha zistiť, v ktorej časti nákupného procesu internetové obchodu odchádza najväčšie percento zákaznikov. V prípade rozhodovacích stromov, môže nás zaujimať klasifikácia používateľa, či opustí internetový obchod. Na základe týchto výsledkov je možné dodatočne ponúknuť zákazníkovy jedinečnú ponuku a zvýšiť tak zisk spoločnosti. Tento prístup má niekoľko problémov a to najmä: všetky trénovacie dáta musia byť uložené v pamäti alebo na disku, spracovanie a výpočtová náročnosť a vysporiadanie sa s trendami a zmenami v dátach. Nutnosť dáta najskôr zozbierať a uložiť, čo je dnes, kedy vznikajú milióny záznamov za deň, či hodinu, predstavuje rovnako veľký problém ako ich samotné následné spracovanie.
\par
Pod pojmom spracovanie v reálnom čase myslíme spracovanie v takmer reálnom čase, tzv. jemné (angl. soft) spracovanie v reálnom čase. Jemné spracovanie v reálnom čase v porovnaní s mohutným (angl. hard) spracovaním nezaručuje spracovanie vzorky v stanovenom čase, pričom niektoré vzorky sa môžu omeškať alebo úplne vynechať \citep{stankovic1988real}. Presné limity, do kedy sa spracovanie považuje za reálny čas závisí od problému. Niekde to môže predstavovat rádovo stotiny sekundy, v inej úlohe rádovo sekundy. V tejto práci budeme pracovať s pojmom spracovanie v reálnom čase chápajúch ako jemné spracovanie v reálnom čase.
\par
Pri dolovaní v prúde dát čelíme niekoľkým výzvam: objem,  rýchlosť (frekvencia) a rozmanitosť. Veľký objem dát, ktoré vznikajú veľmi rýchlo je potrebné spracovať v ohraničenom časovom intervale, často v reálnom čase. Pričom sa objem dát neustále zväčšuje, potenciálne narastá až do nekonečna. Identifikovali sme niekoľko najviac zasiahnutých oblastí, ktoré sú zdrojmi týchto dát: počítačové siete, sociálne siete, Webové stránky (sledovanie správania používateľa na stránke) a Internet Vecí (angl. Internet of Things). Na informácie generované z takýchto zdrojov sa často pozeráme ako na neohraničené a potenciálne nekonečné prúdy údajov.
\par
Spracovanie, analýza a dolovanie v týchto prúdoch je komplexná úloha. Pre aplikácie je kritické spracovať údaje s nízkou odozvou, pričom riešenie musí byť presné, škálovateľné a odolné voči chybám. Nakoľko sú prúdy neohraničené vo veľkosti a potenciálne nekonečné, môžeme spracovať len ohraničený interval prúdu. Potom hovoríme, že dáta musia byť spracované tak ako vznikajú. Tradičné metódy a princípy pre spracovanie statickej kolekcii údajov nie sú postačujúce na takéto úlohy \citep{krempl2014open, han2011data}. Za tradičné metódy považujeme také, ktoré potrebujú najprv všetky dáta zozbierať a potom nad vytvorenou dátovou kolekciou aplikujú metódy dolovania dát. Programovacie paradigmy ako MapReduce, na ktorých sú založené programovacie rámce ako napríklad Apache Spark \footnote{http://spark.apache.org/}, umožnili distribuované spracovanie veľkých objemov dát v akceptovateľnom čase. Problémom stále ostáva neustály nárast objemu dát, ktorý nie je ohraničený, a spracovanie v reálnom čase. Adaptácia na zmeny tiež často nie je zohľadená v týchto metódach. Zmeny môžu byť rôzneho charakteru, napríklad náhle alebo postupné, či opakované.
\par
Cieľom našej práce je analýza súčasných metód pre spracovanie a analýzu prúdu údajov a následné aplikovanie vybranej metódy vo zvolenej doméne. Metódu analýzy prúdu údajov sme si zvolili metódu rozhodovacích stromov s použitím v úlohe klasifikácie. Kladieme dôraz na spracovanie v reálnom čase, ktoré je najzákladnejšie pri spracovaní prúdov dát. Veľkú pozornosť pritom mierime na schopnosť adaptácie metódy na zmeny v dátach. Výsledný model zobrazujeme vizualizáciu s cieľom uľahčiť pochopenie a interpretáciu výsledkov. Keďže neexistujú práce, ktoré sa priamo venujú a vyhodnocujú vizualizácie modelov nad prúdmi dát, rozhodli sme sa aplikovať vizualizáciu pre algoritmus rozhodovacích stromov, ktoré sa učia v reálnom čase. Súčasťou práce je tiež návrh architektúry a prototyp implementácie potrebnej pre aplikovanie spomenutej metódy spolu s vizualizáciou.
\par
V prvej časti práci sa venujeme detailnej analýze rôznych analytických úloh nad prúdmi dát. Spolu s každou úlohou analyzujeme tiež metódy a algoritmy, ktoré sú vhodné pre riešenie danej úlohy. Jednou z týchto úloh je napríklad klasifikácia, ktorej venujeme	najväčšiu pozornosť. Druhá kapitola hovorí o probléme interpretácie a vysvetlenia výsledkov používateľovi. V tretej kapitole analyzujeme existujúce nástroje pre analýzu a spracovanie prúdov dát. Niektoré z týchto nástrojov do malej miery poskytujú možnosti vizualizácie modelu, lenže často len výsledného modelu. V štvrtej kapitole navrhujeme a popisujeme implementáciu metódy rozhodovacích stromov, potrebnej architektúry a vizualizácie. V poslednej kapitole vyhodnocujeme kvantitatívne a kvalitatívne nami navrhnutú metódu.